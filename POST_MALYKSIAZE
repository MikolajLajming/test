Gdańsk. Siarczyście zimna noc 25 stycznia 1994 roku. Na świat przychodzi dziecko. Nikt jeszcze nie wie, że w jego kruchej, małej klatce piersiowej bije wadliwe serce. Wadliwe daleko bardziej, niż tylko w swej fizjonomii.

Narodził się potwór. Quasimodo.

To, że żyje, okupione jest poświęceniem, pracą, krwią, łzami i potem nieprzeliczonej rzeszy ludzi. Tyle też zbiegów okoliczności uchroniło go przed zgubą. Zawsze coś sprawiało, że wyrywał się z objęć śmierci, mógł trwać dalej. Poprzysiągł, że skoro już tu jest – głupio byłoby wykorzystać ten dar na sprawianiu przykrości innym. Chciałby wykorzystać go czyniąc dobro. Mam nadzieję, że w ogólnym rozrachunku nie zawiódł.

Co za ciekawy świata potworek! Żywe srebro! Wszędzie go pełno, wszystkiemu musi się przyjrzeć, wszystkiego musi dotknąć, wszystkiego spróbować, wszystko rozłożyć na mniejsze kawałki i próbować ułożyć z powrotem. Prawdziwy odkrywca. I tak, w wieku lat trzech, odkrywa coś, czego odkryć nie powinien jeszcze długo. Coś pięknego, miłego, dobrego, przyjemnego i tak przypominającego uczucia jakie przeżywa, gdy słyszy po raz pierwszy utwór, który okaże się być jego ulubionym; jak gdyby odtworzono mu najwspanialszy film; jak gdyby przeczytano mu najpiękniejszą powieść czy wiersz; jak gdyby zaprowadzono do galerii wypełnionej najwyśmienitszymi obrazami i pozwolono mu się nimi dowolnie zachwycać; jak gdyby wprowadzono go do samej katedry Notre Dame w Paryżu w dniu jej największej świetności; jak gdyby usiadł w najpiękniejszy dzień na Gubałówce i spojrzał na rozpościerające się przed nim Tatry.
Chce się tym odkryciem dzielić. Zawsze chciał dzielić się, z ukochanymi i ulubionymi ludźmi, wszystkim, co najlepsze. Jakoś już tak naturalnie miał – najwięcej radości sprawiało mu, gdy drodzy mu ludzie byli dzięki niemu szczęśliwi. Jeszcze tego ten ciekawy świata rozrabiaka do końca nie rozumiał, czasem więc się tym nie kierował. Ale kiedyś zrozumie.
I tak jak wszystkim innym dzielić się mógł, tak tu napotykał opór. Od kompletnego ignorowania, przez stanowcze zwracanie uwagi, po otwarte potępianie. Dlaczego? Co w tym jest złego?

Dopiero dziesięć lat później zrozumie, co było w tym złego. Pozna, że jest to źródło niemal wszystkich ludzkich nieszczęść na tym świecie. Gwałtów, przemocy, niechcianych ślubów, niechcianych ciąż, rozwodów, molestowania, niechcianych dzieci, manipulacji, uprzedmiatawiania, handlu ludźmi, zabójstw, grzechu, Sodomy i Gomory… Ale z tyłu głowy wciąż pozostanie – jak coś tak dobrego może być tak złe? Będzie więc wciąż rozmyślał jak może pokazać innym, że to nie jest nic złego. Poprzysiągłszy sobie, że nie ucieknie się nigdy do niczego niegodnego, aby tego dowieść – w końcu zaprzeczyłoby to zupełnie wszystkiemu, na czym mu tak zależy i co chce udowodnić. Wielokrotnie tę przysięgę złamie, karmiąc tym rosnącą nienawiść i obrzydzenie do siebie. Dowie się, dlaczego to nie jest tak łatwe, jakie się z początku wydawało.

Rozmyślania te są zdecydowanie za wczesne. Wszystko jest za wczesne. Ale tego już się nie cofnie. To już się narodziło. To już w nim jest. Ta jedna, najgorsza skłonność właśnie się wykształca.

Uświadamia sobie o jej istnieniu w wieku 16 lat. Wcześniej jednak popełnia karygodne błędy, wiedziony ni to ciekawością, ni to chęcią pokazania całego tego piękna, jakie sam w tym dostrzega. Przez resztę życia będzie tego żałował, wyrzucał to sobie, nienawidził siebie za to, czuł do siebie obrzydzenie. Zawsze z tlącą się nadzieją, że może jednak nie wyrządził nikomu trwałej, nieodwracalnej krzywdy. Że pokazał to od pięknej, pozbawionej wszelkich win strony, tak jak zawsze tego chciał, nie pozostawiając w tym śladu zła. Złudna to jednak nadzieja.

Opamiętawszy się, w wieku 17 lat poprzysiągł sobie nigdy, przenigdy nie dopuścić się już niczego podobnego. Nieraz, wystawiony na próbę, czasem nawet niezwykle trudną, niemal zawsze wybierał właściwą drogę, a nawet gdy poszedł tą niewłaściwą, zawrócił z niej w porę i robił wszystko, aby naprawić sytuację. Nie zawsze się udawało.
Ale z tyłu głowy kotłowało się cały czas – nienawidzę siebie za to, że chciałbym móc postąpić inaczej.

Nie było dnia, w którym nie pracowałbym nad mechanizmami mającymi ochronić innych przede mną.
Wiem, jakim jestem potworem. Z tyłu głowy jak mantra powtarzało się jedno zdanie – po prostu umrzyj, wtedy na pewno nikogo nie skrzywdzisz. Ale to nigdy nie następowało, choć tyle razy było już blisko. Dlaczego? Może jednak mam coś jeszcze do zrobienia? Skoro tu jestem – może wykorzystać to w dobrym celu?

Powoli przestałem tego nienawistnego głosu słuchać. Postanowiłem pokazać losowi, że mogę być czymś więcej niż tylko potworem. Rozpoczęła się praca nie tylko nad mechanizmami mającymi uchronić innych przede mną. Zaczęła się praca nad mechanizmami pomagającymi dać innym to, co we mnie najlepsze. Na przekór losowi, jaki mnie takim stworzył. Udowodnić, że potwór też może przynieść coś dobrego i nie musi to być okupione żadnym zagrożeniem dla innych.

Φιλία. Filía. Miłość.

Ktoś bardzo mądry i bardzo mi drogi powiedział mi kiedyś: miłość to nie jest uczucie. To postawa. Ja po prostu… kocham ludzi. Nic, co ludzkie, nie jest mi obce. Zawsze staram się, chcę ich zrozumieć jak najlepiej. Spojrzeć jak najszerzej się tylko da i z każdej możliwej strony. Biorąc pod uwagę absolutnie wszystko, nawet najmniejszy szczegół. Nie oceniać – w końcu sam wiem, jak trudno jest żyć z wadami. Nieustannie uświadamiać ich o tym, co w nich dobre, nawet gdy wydaje się powierzchownie złe – przecież prawie zawsze wynika to z czegoś, co można ukierunkować we właściwą stronę. Kocham zachwycać się ich osiągnięciami, ich szczęściem, ich uśmiechem, radością, przyjemnością. Być dla nich tym, czego potrzebują w danym momencie najbardziej. Stworzyć przestrzeń, w której mogą być sobą i nienachalnie zachęcać do tego, by byli najlepszą wersją siebie. Aby rozkwitali, rozwijali skrzydła, przeżywali najszczęśliwsze chwile, osiągali wyżyny swojego potencjału. Są wtedy tacy piękni! Bardzo chcę żyć dla nich. Nigdy nie umiałem żyć sam dla siebie. Zawsze celem był drugi człowiek.

Ale moje wady stoją na przeszkodzie. Nigdy nie podołam za nikim kondycyjnie, choćbym bardzo tego chciał. Nie mogę liczyć na swoje ciało w żadnym aspekcie. Nie mogę mu zaufać. Jednego dnia wszystko jest dobrze, jest coraz lepiej. Zobowiązuję się wtedy do różnych rzeczy, snuję plany. A potem budzę się bez sił, odksztuszając pół szklanki, czasem szklankę czarnej krwi z prawego płuca, które tyle razy już postanowiło wykrwawić się w najmniej odpowiednim momencie, rozbijając w pył cenną chwilę, przyprawiając o przerażenie i mdłości ukochane osoby i odbierając mi siły na coś, czego wyczekiwałem ja, lub ktoś inny. Prawie cztery lata miną od momentu, gdy zakaszlałem na czerwono pierwszy raz! I brak jest już perspektyw na jakąkolwiek poprawę. Aspergillus zadomowił się na dobre i już mnie nie opuści, chyba że razem z całymi płucami i sercem przy przeszczepie. Ale szkoda marnować dobre organy na zwyrodnialców, na pewno przydadzą się komuś lepszemu ode mnie.
Maskuję kuśtykanie spowodowane postępującym wraz ze zmęczeniem zanikaniem władania w lewej nodze. W końcu staję bez sił w połowie przepięknego spaceru, walcząc z nachodzącą na oczy białością i, ignorując otępiające pozbawiony tlenu mózg dzwonienie, znajduję w sobie siły, by wymamrotać wyuczone formułki i nie dać po sobie poznać drugiej osobie, że właśnie nie czuję gruntu pod nogami, nie wiem, gdzie jest góra, a gdzie dół, niczego nie słyszę i niczego nie widzę, a wokół boleśnie nieregularnie zatrzymującego się serca czuję przenikliwy chłód. Nie chcę jej martwić. Nie po to tu przyszliśmy. To ma być szczęśliwa chwila.
Nieodpowiedzialne decyzje, słowa które nie powinny paść – bo nie byłem w stanie zastanowić się, przemyśleć, skupić, powstrzymać te gorsze części mnie i pozwolić przemówić tym lepszym. Zabrakło na to tlenu.

I ta obrzydliwa skłonność. Ze wszystkich okropności akurat ta musiała mnie dotknąć? Mnie? Z takim usposobieniem, z tak niepohamowaną potrzebą czynienia dobra i sprawiania radości? Tak śmiertelnie bojącego się, że kogoś skrzywdzi, że stało się to prawdziwą fobią? Tak brzydzącego się złem? Najbardziej z wygłodniałych wilków w owczej skórze, nieustannie próbujący mnie oszukać, by zmusić mnie do błędu. Z kimkolwiek zaczynałem być tak blisko, że mogły pojawić się rozmowy o dzieciach – zawsze wykrzykiwałem jak trędowaty: pedofilia, a właściwie - hebefilia. I jednocześnie uspokajałem:
Zabiłem bestię. Nie żyje. Nic już nie zrobi. Jest pod całkowitą kontrolą.
Już nigdy więcej świadomie i z premedytacją nie skrzywdziłbym człowieka! Poznałem w swoim życiu wiele osób, które wykorzystano w młodym wieku. To jest tak niewypowiedzianie przerażające co ich spotkało! Odczułem ich cierpienie jak swoje własne. Nie mógłbym, nie zrobiłbym nikomu niczego takiego!
Ale to we mnie jest. A ja nie ufam sobie. Wiem, że jestem zdolny do błędów.
Dlatego się do tego przyznaję, bo chcę, aby druga osoba była tego świadoma i pomagała mi przy ocenie każdego z moich działań, nie bała się upomnieć, mogła mi zaufać. I nie przestałem się do tego przyznawać. Bo muszę. Dla dobra innych.
Ale zawsze kończyło się to utratą zaufania, oziębieniem relacji, rozstaniem. I słusznie. Co jej po zapewnieniach? Skąd ona może mieć pewność? Mogę przecież mówić, że prędzej zabiłbym się, niż spłodził czy adoptował dziecko mając choćby promil pewności, że choćby najmniejsza część mnie ma nawet na ostatnim miejscu na liście priorytetów to, że kiedyś je wykorzystam, lub choćby spojrzę na nie tak, jak zawsze tego chciałem. Mogę mówić, że nigdy, przenigdy do tego nie dopuszczę. Mogę mówić, że „nigdy bym czegoś tkaiego nie zrobił”. Mogę przysięgać na wszystko, że nic poważniejszego z tym nigdy nie zrobiłem i już nigdy nic nawet najmniejszego nie zrobię, prędzej odbiorę sobie życie! Że będę non stop w kontakcie z terapeutą, że będę to leczył i zawsze dbał o to, by do niczego złego nie doszło. Ale to jest dziś – co będzie potem? Absolutnie nikt nie powinien żyć z takim ciężarem, z taką odpowiedzialnością za drugą osobę, nikt nie musi, od nikogo nie mogę tego wymagać. I dobrze to wiem. Dobrze to rozumiem.

Zawsze chciałem zostać ojcem. Dwóch synów, dwie córki – aby nikt nie narzekał, że chce siostrę albo brata! Nauczyć ich kochać ludzi, tak jak ja ich kocham. Pomagać im odkrywać ich pasje, budować poczucie własnej wartości, pewność siebie, ale też nauczyć szacunku i dostrzegania dobra w innych. Być przy nich w każdym ważniejszym momencie ich dziecięcego i młodzieńczego życia. Na dobre i na złe. Poznać ich dobrze, bo chyba całkiem fajni ludzie by z nich byli. Być dla nich tym, czego potrzebują w danym momencie najbardziej. I być z nich dumny.

Utopia

Rozpadające się ciało i skrzywiony umysł dały temu światu co tylko mogły. Wiele dobrego i wiele złego. Ale tego nie będą w stanie dać. Ojcem nie będę. Mogłem być dla innych co najwyżej przyjacielem. Może więc chociaż… będę dobrym przyjacielem?

Demiseksualizm. Pociąg do osób, jakie się lubi. Jak trudno jest z tym żyć! Jak trudno nie dać po sobie poznać, że chciałbym czegoś więcej, gdy relacja jest czysto przyjacielska. Dbać o to, by nic nie było dwuznaczne. By druga osoba nie czuła ani przez moment najmniejszego dyskomfortu. Kontrolować się, każdy swój gest, wypowiadane słowa. Dbać o to, by nie być „simpem”, „nice guy’em”, codziennie robiąc rachunek sumienia, czy byłem dla tego człowieka dobry tylko dlatego, że na to zasługuje, czy jednak czegoś oczekiwałem w zamian? Nauczyć się nie budować żadnych oczekiwań, na nic nie czekać, na nic się nie nastawiać. Po prostu być dobrym człowiekiem bezinteresownie. Jak bardzo trudno jest udowodnić w końcu, że zawsze to pierwszy był zachwyt tym, jakim człowiekiem jesteś, a dopiero potem przyszedł pociąg, przyszła ochota na sprawienie Ci jak najwięcej przyjemności, na opowiedzeniu w tym pięknym języku jak przeogromnie Cię podziwiam taką, jaką jesteś, jak bardzo Cię kocham. Nigdy dla zaspokojenia swoich potrzeb. Do tego nigdy nie wypada angażować drugiego człowieka. Jakbym chciał obejrzeć film, którego na pewno nie lubisz, też obejrzałbym go samemu. Ale to jest dziś – co będzie potem?

Nie. Przyjacielem też nie umiałbym być. Kiedyś popełniłbym błąd. Nie ufam sobie.

Zatem może chociaż kochankiem? Świetny pomysł! Szkoda tylko, że nie lubię BDSM. Mam przecież wbudowany system podduszania się, uruchamiany automatycznie!
No co… mnie śmieszy. Ale przepraszam, nie powinienem był psuć atmosfery. To był błąd.

Nie byłoby dnia w którym nie wyrzucałbym sobie popełnionych błędów i żałował swojego postępowania. Uczyłem się na nich, chociaż tyle dobrego. Ale nie wiecie nawet, jak bardzo żałuję, że w ogóle je popełniłem. Niektóre osoby przeprosiłem w osobnych listach – ich inicjały się tu nie znajdują. Nie jestem jednak w stanie dotrzeć do wszystkich. Także przepraszam Was:
- MG;
- MG’;
- AB;
- MN;
- EB;
- IK;
- AF;
- RK;
- AJ;
- ŁW;
- AD;
- SB;
- ZD;
- BW;
- WM;
- WJ;
- HR;
- DK;
Wiecie kim jesteście. Nie chciałem Waszej krzywdy. Naprawdę, chciałem dobrze. Ale wyszło jak wyszło. Brzydzę się tym, co Was z mojej ręki czy moich ust spotkało, niezależnie jak małe czy wielkie może się to Wam wydawać z perspektywy czasu, jak nieznaczące, nieszkodliwe i błahe. Zrozumiem, jeżeli nigdy nie wybaczycie. Bo sam sobie nigdy nie wybaczyłem.
A także wszystkich, którzy kiedykolwiek z powodu mojego zachowania poczuli dyskomfort, zażenowanie, cierpienie, ból, obrzydzenie. Nie chciałem tego. Ale nie umiałem też wtedy obrać właściwej ścieżki. Moja w tym wina, że uznałem „to nie przeszkadza, liczą się intencje”. Nie liczą się tylko intencje. Liczy się wszystko. Każda najmniejsza rzecz ma być w jak najlepszym porządku, albo wszystko obraca się wniwecz. Różnica między „dobrym” a „złym” to czasem kilka sekund milczenia za długo, kilka sekund milczenia za krótko, niewłaściwa kolejność zdarzeń, jedno słowo czy jeden gest za mało, jedno słowo czy jeden gest za dużo. Czasem jedno spojrzenie. Jeden grymas.

Proszę, nie rozpatrujcie tego w kategorii „samobójstwo”. To raczej eutanazja. Przeżyłem co miałem przeżyć. Dałem, co mogłem dać. Już wystarczy. To jest naprawdę świadoma decyzja, podjęta w momencie gdy jestem na antydepresantach i w trakcie terapii. Dojrzewająca przez wiele, wiele lat – widać to chyba też po rozmiarze przygotowań jakie ku temu poczyniłem. Nie było konkretnego zdarzenia, które to zapoczątkowało. Nie było konkretnego zdarzenia, które przechyliło szalę. Nie było konkretnego punktu, z którego nie było już powrotu. Nikt z Was nie mógł nic zrobić. Nikt z Was nie mógł temu zapobiec. Nikt z Was nie jest choćby w najmniejszym stopniu odpowiedzialny. Nie chcieć żyć z potworem to nic złego. Szanuję tę decyzję. Wiele moich błędów wynikło z tego, że czyichś decyzji nie szanowałem. Ale już się nauczyłem. 
I teraz ja podejmuję swoją decyzję. Proszę, uszanujcie ją. Ciężar win jest za wielki. Nienawiść do siebie zbyt silna. Obrzydzenie wobec siebie urosło do niepojmowalnych rozmiarów. Zaufanie do siebie się skończyło. Za wiele było rozszarpanych nadziei. Za wiele zbrodni. Za wiele ciężkich prób. Za wiele nieodwracalnych błędów. Zbyt wielu ludzi nie spojrzy już na mnie tak samo. Zbyt wiele rzeczy wymaga wyjaśnień. Ale też… mam nadzieję – zdążyłem zrobić w ostatnim czasie wystarczająco dużo dobrego. W tym momencie jednak nastaje moment, w którym egzystencja z potworem może zacząć być okupiona zagrożeniem dla innych. Rozszalała z bólu bestia jest nieprzewidywalna. Nie mogę pozwolić jej dalej żyć. Najbliższe swoje dni spędzę gdzieś daleko. Komponując. Bardzo chciałbym jeszcze parę utworów dokończyć. Chcę pozostawić chociaż jeden kompletny utwór, może dwa. Wiem, że niektórych cieszyła moja muzyka. Ale ostatniego dnia wrócę, aby być jak najbliżej szpitala – im lepszy stan ciała, tym większa szansa, że na coś się jeszcze przyda. Nie szukajcie mnie. Nie organizujcie poszukiwań. Nie próbujcie powstrzymać. Postaram uwinąć się szybko, abyście nie musieli za długo trwać w niepewności.

Mam gorącą nadzieję, że będę jeszcze w stanie pomóc innym. Że post pomoże choć jednej osobie w podobnej sytuacji. Albo pomoże zrozumieć innym, jak to jest być potworem, jak sprawić, by przestał się tak czuć. Jak go wyleczyć. Że jakieś organy nadadzą się jeszcze na przeszczep, a reszta ciała posłuży do wystudiowania jakim cudem tak doskonale się zaadaptowałem do swojej wady serca. Że może wiedza ta pomoże podnieść komfort życia innym dotkniętym ToF+PA+MAPCAs albo innymi wadami. Że choć na tyle się jeszcze zdam.

Dziękuję Wam wszystkim i każdemu z osobna. Jesteście wszyscy tacy piękni! Tak cenni! Tak wartościowi i unikalni! Bądźcie sobą! Bądźcie codziennie lepszą wersją siebie! Rozmawiajcie ze sobą. Naprawdę, nie bójcie się wszyscy ze sobą kontaktować, wspierać. Rodzinko – piszcie do moich znajomych! Znajomi – piszcie do mojej rodziny, piszcie między sobą! Spotykajcie się! Poznajcie się! Odnówcie znajomości! Porozmawiajcie! Najszczerzej jak tylko potraficie. O emocjach, o tym co do samych siebie i co do siebie nawzajem czujecie, o swoich pasjach, marzeniach, celach, intencjach, fobiach, obawach, smutkach, niepowodzeniach, błędach, żalach do siebie i żalach do innych, o swojej seksualności; o tym co piękne i o tym, co brzydkie; o tym co wyniosłe i o tym, co najbardziej przyziemne; o tym, co nieziemskie i o tym, co ludzkie; o tym, co skomplikowane i o tym, co najbardziej prymitywne; o filmach, muzyce, historii, tańcu, teatrze, malarstwie, rzeźbie, architekturze, powieściach, poezji, fotografii, artykułach, reportażach, recenzjach, koncertach, stand-upach, kosmosie, grach, krabach w grach, podróżach, kuchniach, sportach, kulturach, religiach, fantazjach, ideach, światopoglądach, ekonomii, finansach, cenach, polityce, doświadczeniach, medycynie, chorobach, używkach, lekach, zaburzeniach, zbrodniach, karach, fizyce, matematyce, językach, technologiach, naturze, środowisku; Ludziach; Życiu; Świecie. Zawsze szczerze. Zawsze z uwagą. Zawsze z wyrozumiałością. Przecież ludzie są z natury dobrzy. I dobre jest to, co tworzą. A najlepsze jest to, co tworzą wspólnie. Każdego da się zrozumieć. Nie trzeba od razu ich zdania akceptować czy się z nim zgadzać. Ale zrozumieć – to co najmniej wypada. Kocham Was takimi, jakimi byliście; takimi, jakimi jesteście – ale najbardziej takimi, jakimi możecie się stać. A kocha się nie za coś, a mimo wszystko.

Mikołaj Łajming/ Mały Książę

-------------------------------------------------------------------------

Troszkę muzyki na koniec:

Pierwszy musical jaki kiedykolwiek w życiu zobaczyłem. Broadway. Nowy Jork. Rok 1997. Kwiecień.
Okazał się być prawdziwym prologiem mojego życia.
https://www.youtube.com/watch?v=N67dSJCSdB8
„Ashamed of his monstrous form, the Beast concealed himself inside his castle with a magic mirror as his only window to the outside world.
The rose she had offered was truly an enchanted rose, which would bloom for many years.
If he could learn to love another and earn her love in return by the time the last petal fell… 
Then the spell would be broken. 
If not, he would be doomed to remain a beast for all time!
As the years passed he fell into despair and lost all hope…
For who could ever learn to love a beast?”

https://www.youtube.com/watch?v=qtuUw5jnTns
„And the saints regarded Frollo from their stone facade (Kyrie eleison)
And he felt their gaze as if it were the eyes of God”
„Now here is a riddle to guess, if you can sing the bells of Notre Dame
What makes a monster and what makes a man?”

Czy też w polskojęzycznej wersji pochodzącej z filmu:
https://www.youtube.com/watch?v=1JJLzRt4w84
„Dość już przelanej dziś krwi widział Bóg pod katedrą Notre Dame! (Nie moja wina. Uciekała. Ścigałem ją)
Jeszcze i dziecka krew przelać byś mógł pod katedrą Notre Dame? (Sumienie mam czyste!)
Możesz słuchać swych nędznych pochlebców jeśli chcesz okłamywać się sam!
Ale zawsze i wszędzie przeszywać cię będzie ten wzrok! Spojrzenie oczu Notre Dame!
<<I raz jeden w życiu swym, ten jeden tylko raz
Frollo poczuł w sercu lęk, choć serce miał jak głaz!>>”
„Co? Mam być obarczony tym… potworem?!”
„Niechaj tu na zawsze tkwi gdzie nikt nie ujrzy go!”
„Kto tu jest potwór, a kto tu jest człek?”

https://www.youtube.com/watch?v=fO_cis9CcHg
„The Beast will make off with your children! He'll come after them in the night! We're not safe till his head is mounted on my wall! I say we kill the Beast! Kill him! We're not safe until he's dead! He'll come stalking us at night! Set to sacrifice our children to his monstrous appetite!”
„Kill the beast!”

https://www.youtube.com/watch?v=c4LUQ9HdBzo
„I knew I'd never know that warm and loving glow
Though I might wish with all my might
No face as hideous as my face
Was ever meant for heaven's light”

https://www.youtube.com/watch?v=GN_P5QW7-AQ
„This haunted face holds no horror for me now
It’s in your soul that the true distortion lies”

https://www.youtube.com/watch?v=0-h--wXhtzM
„O! dolci baci, o languide carezze, 
mentr'io fremente le belle forme disciogliea dai veli! 
Svanì per sempre il sogno mio d'amore. 
L'ora è fuggita, e muoio disperato! E muoio disperato! 
E non ho amato mai tanto la vita, tanto la vita!”

https://www.youtube.com/watch?v=nE91BwrH79E
„Remember what I taught you, Quasimodo: 
You are deformed! (I am deformed)
And you are ugly! (And I am ugly)
And these are crimes for which the world shows little pity 
You do not comprehend (You are my one defender) 
Out there they'll revile you as a monster (I am a monster)
Out there they will hate and scorn and jeer (Only a monster)
Why invite their calumny And consternation? Stay in here! Be faithful to me! (I'm faithful) Grateful to me! (I'm grateful)
Do as I say! Obey! And stay in here (I'll stay In here)”

https://www.youtube.com/watch?v=yasN-ZneSTU
„Who is it that you see
Instead of seeing what I am for real
This twisted flesh and bone?
You're a liar!
With ev'ry new excuse you try out
You only make me want to cry out
<<Would that I were made of stone like you!>>”

https://www.youtube.com/watch?v=GMXR_4_gX84
„No pain could be deeper 
No life could be cheaper 
No point anymore, if I can't love her 
No spirit could win me 
No hope left within me 
Hope I could have loved her and that she'd set me free 
But it's not to be 
If I can't love her 
Let the world be done with me!”

https://www.youtube.com/watch?v=COQsa_u5nEg
„What life?! I got no life! I’m in the dark here!”

https://www.youtube.com/watch?v=Aq3v2-q0Dd4
„How bad can I possibly be?”

https://www.youtube.com/watch?v=ucdz7A3s4Wc
„I’m dead already”

https://www.youtube.com/watch?v=sKljOD5B71k
Tak bardzo się z nim utożsamiałem! Najdzielniejsza z rybek

https://www.youtube.com/watch?v=jYjVLa6GeYM

https://www.youtube.com/watch?v=9n10-rkO8f8

https://www.youtube.com/watch?v=i53i4HVYLuE
